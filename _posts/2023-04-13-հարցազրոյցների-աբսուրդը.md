---
title: 'հարցազրոյցների աբսուրդը'
layout: post
tags: աշխատանք հարցազրոյց
---

Վերջերս մի քանի հարցազրոյցի մասնակցեցի։ Ըստ էութեան բոլորը լաւ էին կազմակերպուած բայց ոչ մէկը չանցայ։ Դէ մտածեցի վատ մասնագէտ եմ, 8 տարի 2 տեղում աշխատելով նոր բան չեմ սովորել ու տէնց։ Բայց յետոյ խօսեցի գործազուրկ միւս ընկերներիս հետ, որոնք ի տարբերութիւն ինձ 20 տարուայ փորձ ունեն ու հասկացայ, որ խնդիրը ես չեմ։

Ինձ թուում ա խնդիրը հէնց հարցազրոյցի գաղափարն ա։

Երբ մեծ կազմակերպութիւնը, իր նախագծերից մէկը տալիս ա փոքր կազմակերպութեան, նա չի գնում ստուգելու փոքր կազմակերպութեան ամէն աշխատողին։ Այլ նայում ա տուեալ կազմակերպութեան պատմութեանը, փորձին եւ արած աշխատանքին։ Յամենային դէպս վերջին 5 տարուայ ընթացքում հէնց էդ փոքր կազմակերպութեան աշխատող եմ եղել։ Ու ինձ համար աբսուրդ ա էս երեւոյթը։

Կարելի ա ասել, որ մասնագէտը, որը ունի արած աշխատանք, հրապարակած կոդ ու անցած ճանապարհ, աւելի անվստահելի ա քան կազմակերպութիւնը, որը ներկայանում ա տուել մասնագէտով։ Ու հիմա ես վախենում եմ դիմել էն կազմակերպութիւններին, որոնց համար տարիներ շարունակ հեռակայ գործ եմ արել, զի կարող ա հարցազրոյցը չանցնեմ։

Գիտեմ, որ շատերի մօտ հարց ա առաջանում, թե ոնր ա չանցնելու պատճառը։

Ուղղակի մարդիկ տարբեր են։ Ինձ համար դեռ համալսարանի տարիներից քննութեան գնալը մեծ սթրես ա եղել։ Երեւի շատերին ա ծանօթ էդ զգացումը, երբ ամբողջ տարի սովորել ես բայց քննութեան օրը բան չես յիշում։

Որոշ կազմակերպութիւններում ընդունուած ա ծանօթներին բերել, ինչը աւելի լաւ մօտեցում ա։ Զի բերողը համ ծանօթին լաւ գիտի համ կազմակերպութիւնը։ Իսկ հարցազրոյցը լաւ տարբերակ ա սկսնակների համար, զի նրանք չունեն պատմութիւն, բայց ունեն թարմ տեսական գիտելիք։

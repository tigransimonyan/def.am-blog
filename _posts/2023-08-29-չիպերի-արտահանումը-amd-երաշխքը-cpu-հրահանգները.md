---
title: 'AMD-ի երաշխիքը, չիպերի արտահանումը ՀՀ-ից, CPU-ի հրահանգներ'
layout: post
tags: cpu
---

Ամիսներ առաջ սպասարկիչը անջատուեց ու չէր միանում։ Տարայ hardware.am ստուգեցին, պարզուեց պրոցեսորն ա փչացել։ Ի դէպ շատ հոգատար ու պրոֆեսիոնալ վերաբերմունք ցոյց տուին։

Մինչեւ նոր պրոցեսոր գնելը, եղբօրիցս ժամանակաւոր վերցրի՝ [Intel® Celeron® G3900](https://www.intel.com/content/www/us/en/products/sku/90741/intel-celeron-processor-g3900-2m-cache-2-80-ghz/specifications.html) պրոցեսոր ու համապատասխան տպասալ։ Սպասարկիչը միացրի, կարգաւորեցի ցանցը ու ենթադրեցի որ ամէն ինչ նորմալ ա։

Աւելի ուշ նկատեցի, որ mongodb-ով աշխատող մի քանի ծրագիր չի միացել։ mongodb-ի լոգերում `signal=ILL` կոդ կար, որը նշանակում ա «անօրինական հրահանգ»՝

> Illegal instruction. The ILL signal is sent to a process when it attempts to execute a malformed, unknown, or privileged instruction.

Պարզուեց որ 5-րդ վարկածից սկսած mongodb-ն օգտագրոծում ա պրոցեսորի [AVX](https://en.wikipedia.org/wiki/Advanced_Vector_Extensions) ընդլայնումը, իսկ Intel® Celeron® G3900 դա չունի։

Նախկին պրոցեսորս AMD Ryzen 5 2600 էր։ Համեմատաբար հզօր ու ժամանակակից։ Դրան համապատասխան՝
AMD Ryzen 5 4500 պատուիրեցի, որ հնարաւորինս շուտ վերականգնեմ սպասարկիչի աշխատանքը։ mongodb-ի վարկածն էլ ցածրացրի, որ առնուազն [բառարան.հայ](https://բառարան.հայ)-ը աշխատի։

Էդ ամէնը տեւեց մօտ 3 ամիս։ Երբ ամէն ինչ սկսեց աշխատել, որոշեցի փչացած պրոցեսորով զբաղուել։ AMD-ին երեք տարուայ երախիք էր տուել, դրա համար նամակ գրեցի սպասարկման բաժնին։ Ուղարկեցի պրոցեսորի նկարը որ համոզուեն, որ ֆիզիկական վնասուած չունի։ Ոչ էլ դեֆորմացել ա բարձր ջերմաստիճանից։ Խնդիրը նկարագրելու համար օգտուեցի նաեւ իրանց [ուղեցոյցից](https://www.amd.com/en/support/kb/faq/pibrmats1)։

Երկու օր յետոյ պատասխանեցին, որ ընդունում են խնդիրը ու պատրաստ են հետ վերցնել փոխելու կամ նորոգելու համար։ Էլ. փոստիս ուղարկեցին DHL-ի առաքման յայտ, որի համար նախապէս վճարել էին։ Պրոցեսորը տարայ Ամիրյան 27 շենք, DHL-ի Երեւանեան գրասենեակ։ Էնտեղ ասեցին, որ վստահ չեն, որ հնարաւոր ա առաքել, զի հրաման կայ արգելող ՀՀ-ից չիպերի արտահանումը։

[Էստեղից](https://www.azatutyun.am/a/32374113.html) իմացայ, որ նման խնդիր կայ, զի որոշ կազմակերպութիւններ օգնում են Ռուսաստանին շրջանցել պատժամիջոցները ու չիպեր գնել։

Շարունակելի...

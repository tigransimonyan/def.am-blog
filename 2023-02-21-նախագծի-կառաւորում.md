---
title: "նախագծի կառավարում"
layout: post
tags: կառավարում աշխատանք
---

8 տարուայ աշխատանքային փորձի ընթացքում առնչուել եմ նախագծերի կառավարման տարբեր ձեւերի հետ։ Աշխատել եմ տարբեր գործիքներով, տարբեր ռազմավարութիւններով, տարբեր կառավարողների հետ։ Եղել են դէպքեր, երբ նոյն կազմակերպութեան նոյն նախագծի վրայ աշխատել եմ տարբեր պայմաններում եւ այդ ամէնի արդիւնքում հասկացել հետեւեալ բաները։

Առաջնային կարեւորութիւն ունի նախագիծը կառավարող մարդու ճիշտ ընտրութիւնը։ Նա պէտք է տեղեակ լինի նախագծի բոլոր մանրուքներից, պէտք է պատասխանատու լինի ցանկացած թերութեան համար եւ հեռու պահի թիմին աւելորդ սթրեսից։

Ինձ հանդիպել են նախագծի կառավարողներ, որոնք ինքնուրոյն էին որոշում առաջադրանքների քանակը եւ ժամկէտները, ելնելով տնօրինութեան պահանջներից։ Տեխնիկական գիտելիքներ չունեցող մարդիկ փորձում էին գնահատել աշխատանքի ծաւալը իսկ յետոյ ճնշում թիմին, որ իրագործի այն։ Երեւի պարզ է, որ դրա արդիւնքում տուժում էր թե արտադրանքի որակը, թե թիմի արդիւնաւէտութիւն։

Վատ կառավարման ժամանակ զգալի նշանակութիւն ունէր նաեւ ընտրուած ռազմավարութիւնը։ Օրինակ Scrum-ով աշխատելիս մարդիկ ոչ միայն չեն կարողանում որակեալ արդիւնք տալ, այլ նաեւ չեն հասցնում աւարտել առաջադրանքը։ Բնականաբար դա մեծացնում էր սթրեսը եւ լարուածութիւնը։ Իսկ Kanban-ով աշխատելը փոքր ինչ մեղմում ստեղծուած իրավիճակը։

Ռազմավարութիւն ընտրելիս պէտք է ուղղորդուել թիմի իրական պահանջներով, ոչ թե աւելորդ ժամանակ ծախսել օգուտ չտուող ընթացակարգերի վրայ։ Կարեւոր է, որ մարդիկ ժամանակ ունենան նոր բաներ սովորելու եւ սովորածով կիսուելու համար։ Որոշ կառավարողներ չեն ընդունում, որ սովորելը պէտք է լինի աշխատաժամերի հաշուին, ինչի հետեւանքով սահմանում են կարճ ժամկէտներ։

Նշուած խնդիրներից խուսափելու համար, նախագիծի կառավարողը պէտք է գրաւոր կերպով, մանրամասն ներկայացնի առաջադրանքները, կցի անհրաժեշտ բոլոր նիւթերը, տեղեկացնի առաջադրանքների առաջնահերթութեան մասին, հնարաւորութիւն տայ մասնագէտներին իքնուրոյն որոշել ով եւ ինչ ժամանակում պէտք է անի դա։ Խնդիրների դէպքում իր վրայ վերցնի ոնջ պատասխանատւութիւնը, պաշտպանի թիմի շահերը, նոր առաջադրանքներով, աշխատանքային ժամին շտկի թերութիւնները։

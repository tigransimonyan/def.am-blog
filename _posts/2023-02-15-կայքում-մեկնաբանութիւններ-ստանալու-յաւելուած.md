---
title: "կայքում մեկնաբանութիւններ ստանալու յաւելուած"
layout: post
tags: widget յաւելուած
---

Որոշ CMS-ներ (բովանդակութիւն կառավարելու համակարգեր), ինչպիսին են՝ WordPress, Joomla, ունեն մեկնաբանութիւնների սեփական յաւելուածը։ Իսկ օրինակ Jekyll-ն կամ HUGO-ն չունեն։ Դրանցում մեկնաբանութիւններ ստանալու համար անհրաժեշտ է աւելացնել մէկ այլ անկախ յաւելուած, որը ունի սեփական backend-ը եւ բազան։ Այդպիսի յաւելուած է Disqus-ը։ Այն պահում է մեկնաբանութիւնները իր բազայում, բացուած էջի հասցէին համապատասխան։

Disqus-ի գաղափարը շատ լաւն է, բայց ինչպէս ցանկացած կոմերցիոն ծրագիր այն ունի սահմանափակումներ եւ ճնշող կանոնակարգ։ Դրա պատճառով ես սկսեցի սարքել [fooComments](https://github.com/foo-comments)-ը։ Այն ազատ, բաց կոդով յաւելուած է, որը մէկ անգամ սերուերում տեղադրելով կարելի է օգտագործել բոլոր կայքերի բոլոր էջերում։  

Սերուերում [տեղադրելու համար](https://github.com/foo-comments/foo-comments-server) անհրաժեշտ է ունենալ Node.js եւ MongoDB։ Չնայած կոդը այնքան փոքր է, որ ցանկութեան դէպքում կարելի է արտագրել այլ լեզուներով։ Միգուցէ խնդրենք ChatGPT-ն անի (:

Իսկ կայքի էջում անհրաժեշտ է աւելացնել հետեւեալ HTMԼ-ը՝

``` html
<div
  id="foo-comments"
  data-theme="light"
  data-language="en"
  data-api-url="{API_URL}"
></div>
<script src="{HOSTING_URL}/foo-comments.min.js"></script>
```

Բացի նշուած առաւելութիւններից fooComments-ը ունի գունային թեմաներ եւ բազմալեզու ինտերֆէյս։ 
